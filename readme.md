# Ανάπτυξη Εφαρμογής Εξατομικευμένης Διατροφής με Χρήση Μεγάλου Γλωσσικού Μοντέλου (LLM)
### Περιγραφή
Ο σκοπός της πτυχιακής εργασίας είναι η αξιοποίηση των LLM μοντέλων για την για την παραγωγή πληροφοριών καθοδηγώντας τα δεδομένα που εισάγει ο χρήστης ως prompt στο μοντέλο. Πιο συγκεκριμένα, αναπτύσσουμε μια εφαρμογή που θα κάνει χρήση ενός LLM μοντέλου για την παραγωγή εξειδικευμένων προγραμμάτων διατροφής, τα αποτελέσματα των οποίων εξαρτώνται από τις επιλογές που θα δώσει ο χρήστης. Η εφαρμογή διατίθεται διαδικτυακά ώστε ένας χρήστης ανεξαρτήτου εφαρμογής να μπορεί να έχει πρόσβαση. 
<br><br>Για την χρήση της εφαρμογής ο χρήστης μέσω συγκεκριμένης ιστοσελίδας θα φορτώνει μια φόρμα μέσω της οποίας μπορεί να εισάγει προσωπικές πληροφορίες που σχετίζονται με τις διατροφικές του συνήθειες, όπως φύλο, ηλικία, τύπος διατροφής, αλλεργίες και δυσανεξίες. Κατά την υποβολή της φόρμας, τα δεδομένα χρησιμοποιούνται για να συμπληρώσουν ένα προκαθορισμένο προσχέδιο prompt. Σκοπός του προσχεδίου είναι το prompt να προσαρμόζεται δυναμικά στα δεδομένα του χρήστη, ώστε το prompt να είναι κατανοητό ακόμα κι αν ο χρήστης παραλείψει να εισάγει ορισμένες πληροφορίες. Στη συνέχει τα prompt δίνεται ως είσοδος στη συνάρτηση παραγωγής του μοντέλου.
<br><br>Για να μπορέσουμε να χρησιμοποιήσουμε τις παραγόμενες πληροφορίες των γευμάτων, μας βοηθά το αποτέλεσμα να ακολουθεί μια συγκεκριμένη δομή. Γι’ αυτό μέσω του prompt ζητάμε από το μοντέλο να αξιοποιήσει μια συγκεκριμένη δομή JSON και μέσα σε εκείνη να παράξει τις ζητούμενες πληροφορίες. Για να αποφύγουμε την παραγωγή περιττού κειμένου χρησιμοποιείται η Jsonformer, μια βιβλιοθήκη της python η οποία αναγκάζει τις απαντήσεις του μοντέλου να ακολουθεί αυστηρά τη JSON δομή. Είναι σημαντικό να περιορίσουμε την τυχαιότητα των απαντήσεων του μοντέλου, για να μπορέσουμε να αυτοματοποιήσουμε την εμφάνιση του αποτελέσματος στον χρήστη. Η παραγωγή των γευμάτων διαρκεί μερικά δευτερόλεπτα, ενώ όταν η απάντηση του μοντέλου ολοκληρωθεί, οι πληροφορίες κατανέμονται σε συγκεκριμένα μέρη μέσα στη σελίδα αποτελεσμάτων της ιστοσελίδας.
<br><br>Η python είναι η γλώσσα που επιλέχθηκε για την υλοποίηση, καθώς περιλαμβάνει πληθώρα βιβλιοθηκών για την φόρτωση και εκτέλεση γλωσσικών μοντέλων. Για την ανάπτυξη της διαδικτυακής εφαρμογής χρησιμοποιήθηκε το Flask, το οποίο είναι ένα Web Framework που ακολουθεί το πρωτόκολλο WSGI (Web Server Gateway Interface). Πιο αναλυτικά, αυτό που το Flask καταφέρνει μέσω του πρωτοκόλλου WSGI είναι να διαχειρίζεται HTTP αιτήματα του WSGI εξυπηρετητή, να τα μετατρέπει σε python συναρτήσεις, να τις εκτελεί και να επιστρέφει HTTP response. Κατά την εκτέλεση της flask εφαρμογής μας, ο χρήστης αποκτά πρόσβαση στην διαδικτυακή εφαρμογή μέσω μιας προκαθορισμένης θύρας. Όταν ο χρήστης στείλει ένα HTTP αίτημα, θα διαβιβαστεί στον WSGI server και στη συνέχεια θα μετατραπεί σε python κλήση, η οποία μπορεί να εκτελεστεί μέσω της flask εφαρμογής. Επιπλέον, το Flask χρησιμοποιεί τη βιβλιοθήκη Jinja2, η οποία επιτρέπει τη δυναμική δημιουργία HTML σε web εφαρμογές με την ενσωμάτωση μεταβλητών, συνθηκών, βρόχων και άλλων δυναμικών λειτουργιών μέσα στην HTML.
<br><br>Το flask από προεπιλογή εκτελείται τοπικά σε προκαθορισμένη θύρα (port). Για να εκθέσουμε την εφαρμογή σε κάποια δημόσια διεύθυνση αξιοποιούμε το Ngrok, το οποίο λειτουργεί ως ενδιάμεσος proxy, δρομολογώντας την κίνηση μεταξύ του διαδικτύου και του τοπικού server. Όταν εκτελούμε την εφαρμογή, το ngrok δημιουργεί ένα ασφαλές tunnel προς το διαδίκτυο και ένα τυχαίο https url.
<br><br>

![Εικόνα 1: Φόρμα εισαγωγής παραμέτρων](https://github.com/user-attachments/assets/6c3cf485-cfaa-4c5d-bee0-bf4e3b4d15ca)
<br><i>Εικόνα 1: Φόρμα εισαγωγής παραμέτρων</i><br><br>
![Εικόνα 2: Οθόνη κατά την παραγωγή απάντησης](https://github.com/user-attachments/assets/a380dc6c-3ee0-4754-a2bc-8c8287d64ed0)
<br><i>Εικόνα 2: Οθόνη κατά την παραγωγή απάντησης</i><br><br>
![Εικόνα 3: Οθόνη αποτελέσματος](https://github.com/user-attachments/assets/913df292-e921-4bcd-8e5c-4001dbde0425)
<br><i>Εικόνα 3: Οθόνη αποτελέσματος</i><br><br>
![Εικόνα 4: Το app.py παράγει την διεύθυνση στην οποία διατίθεται η εφαρμογή](https://github.com/user-attachments/assets/bbd592e2-c1a1-4bfe-ae8e-311e09b60cc2)
<br><i>Εικόνα 4: Το app.py παράγει την διεύθυνση στην οποία διατίθεται η εφαρμογή</i><br><br>
